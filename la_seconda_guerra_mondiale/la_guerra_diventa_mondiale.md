# La guerra diventa mondiale

I diplomatici tedeschi avevano avviato delle trattative con l’Ungheria, la Romania, la Bulgaria, la Iugoslavia e la Slovacchia. L’Italia invece attaccò la Grecia ma senza successo. I tedeschi, giunti in soccorso, occuparono la Jugoslavia e invasero la Grecia. Inoltre gli inglesi, forzati dall'esercito tedesco guidato da Rommel ad abbandonare la Cirenaica, riuscirono ad occupare la Somalia, l’Eritrea e l’Etiopia. 
Nel 1941 i tedeschi avviarono l’operazione Barbarossa attaccando l’URSS con l'aiuto di Mussolini che partecipò con l’ “Armata italiana in Russia”. L’esercito sovietico riuscì a sfuggire facendo terra bruciata dietro di sé; essi poterono fare affidamento anche sugli aiuti americani, poiché la “legge affitti e prestiti” autorizzava il governo a vendere, prestare o affittare materiale bellico e prodotti di ogni genere. Con la “Carta atlantica” invece fissarono alcuni fondamentali principi ispirati alla libertà e alla democrazia, da realizzare dopo la definitiva distruzione della tirannia nazista. 
Il Giappone nel frattempo voleva costruire una grande Asia sotto la sua egemonia: occupò così l’Indocina e tentò di espandersi nelle Indie orientali olandesi. Gli USA così interrompono le forniture di acciaio e petrolio, portando l’aviazione giapponese ad attaccare a sorpresa la base navale di Pearl Harbor determinando l’intervento in guerra degli Stati Uniti.
I giapponesi riuscirono a occupare tutte le zone militarmente importanti dell’Estremo Oriente mentre l’esercito tedesco avanzava in Unione Sovietica giungendo fino a Stalingrado portando a una battaglia urbana dove i russi riuscirono a resistere fino all’arresa del comandante tedesco. Gli americani con la controffensiva in Estremo Oriente vinsero le battaglie delle Midway e di Guadalcanal mentre in Africa settentrionale gli inglesi sfondarono il fronte nemico a El-Alamein portando al rientro di Rommel in Germania.